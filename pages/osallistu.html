<h1>Osallistu tai luo oma</h1>

<p>Halutessasi voit osallistua oppikirjojen jatkokehittämiseen tai
luoda omat versiosi kirjoista. Kirjojen lähdetiedostot ovat julkisena GitHub-palvelussa:</p>

<ul>
<li><a href="http://github.com/avoimet-oppimateriaalit-ry" target="_blank">Lukion oppikirjat</a></li>
<li><a href="https://github.com/avoinoppikirja/nettisivu/tree/master/tiedostot/ylakoulu/matematiikka" target="_blank">Yläkoulun oppikirjat</a></li>
<li style="margin-bottom:10px">
<a href="https://github.com/avoinoppikirja/nettisivu/tree/master/tiedostot/muut" target="_blank">Muut oppikirjat</a></li>
</ul>

<h3>Kirjasta löytyvien virheiden raportointi</h3>

<p>
Koska kirja ei vielä ole täysin valmis, löytyy siitä todennäköisesti
myös virheitä. Voit auttaa ilmoittamalla löytämäsi virheet kirjan
GitHub-sivun <a href="http://github.com/avoimet-oppimateriaalit-ry/vapaa-matikka/issues" target="_blank">Issues-kohdassa</a>
</p>

<h3>Kirjan kirjoittamiseen osallistuminen</h3>

<ol>
<li><a href="https://github.com/signup/free" target="_blank">Luo itsellesi ilmainen GitHub-tunnus</a>, jos sinulla ei sellaista vielä ole.</li>
<li>Asenna Git-versiohallintaohjelma koneellesi (<a href="http://windows.github.com/" target="_blank">Windows</a> / <a href="http://mac.github.com/" target="_blank">Mac</a>)</li>
<li>Asenna <a href="http://fi.wikipedia.org/wiki/Latex" title="LaTeX-tekstinladontajärjestelmä" target="_blank">LaTeX</a>-kääntäjä koneellesi
<ul>
<li>Tätä tarvitaan, sillä kirja on kirjoitettu LaTeXia käyttäen, jota käytetään paljon matemaattisen tekstin ladontaan</li>
<li>Windows-käyttöön <a href="http://miktex.org/download" target="_blank">MikTeX</a></li>
<li>Mac-käyttöön <a href="http://www.tug.org/mactex/" target="_blank">MacTeX</a></li>
<li>Linux-käyttöön <a href="http://www.tug.org/texlive/" target="_blank">TeX Live</a></li>
</ul>
</li>
<li>Asenna tekstieditori LaTeX-käyttöä varten. Esimerkiksi
<a href="http://www.xm1math.net/texmaker/" target="_blank">Texmaker</a> on hyvä vaihtoehto ja toimii kaikissa käyttöjärjestelmissä.
</li>
<li>Kirjaudu sisään GitHubiin ja kloonaa oppikirjaprojekti omaan GitHub-työtilaasi
klikkaamalla <code>Fork</code>-nappia osoitteessa
<a href="https://github.com/avoimet-oppimateriaalit-ry/vapaa-matikka" target="_blank">https://github.com/avoimet-oppimateriaalit-ry/vapaa-matikka/</a>
</li>
<li>Tee nyt kloonaus omalle koneellesi seuraavasti:
<ul>
<li>Avaa Git Shell omalla koneellasi (asensit sen vaiheessa 2)</li>
<li>Suorita Git Shellissä komento: <code>git clone https://github.com/&lt;oma-tunnus&gt;/vapaa-matikka/</code></li>
</ul>
</li>
<li>Nyt voit muokata kirjaa lokaalisti niin paljon kuin sielu sietää :)
<ul>
<li>Muokkaamiseen tarvitset kylläkin LaTeX-osaamista, mutta onneksi netistä löytyy <a href="http://fi.wikipedia.org/wiki/Latex" target="_blank">ohjeita</a>.</li>
</ul>
</li>
<li>Git-versionhallintakomennoista tarvitset ensisijaisesti näitä:
<ul>
<li><code>git pull</code></li>
<li><code>git commit -a -m "Selitä mitä muokattu..."</code></li>
<li><code>git push</code></li>
</ul>
</li>
</ol>

<h3>Osallistu keskusteluun IRC-kanavalla</h3>

<p>IRC eli Internet Relay Chat (eri asia kuin IRC Galleria!)
on jo kauan käytössä ollut teknologia, jota edelleen hyödynnetään
paljon esimerkiksi avoimen lähdekoodin ohjelmisto- ja sisällönkehitysprojekteissa
reaaliaikaisena kommunikointikanavana. Kuvittele Facebook-chat, mutta niin, että
osallistumiseen ei vaadita jäsenyyttä tms. Voit tulla ja mennä kuten haluat.
</p>
<p>
IRC-kanavalle pääset <a href="http://fi.wikipedia.org/wiki/IRC#Suosittuja_ohjelmia" title="Wikipedia: IRC-ohjelmat">IRC-ohjelmalla</a>
</p>
<p>IRC-kanavan tiedot</p>
<ul style="margin-bottom: 40px;">
<li>Kanavan nimi: #avoimetoppimateriaalit</li>
<li>IRC-verkko: IRCnet
</ul>
